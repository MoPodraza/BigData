Data Modeling
Jest to proces definiowania zawartości danych i ich struktury. Odbywa się to na trzech poziomach. Pierwszy poziom to model pojęciowy,
który jest opisem struktury, zawartości i przeznaczenia hurtowni danych na poziomie pojęciowym, tzn. z punktu widzenia celów biznesowych. 
Następnie tworzony jest model logiczny który odwołuje się do elementów logicznych baz danych takich jak np. tablice, relacje. 
Przypomina on typowy projekt bazy danych wykonany np. w języku UML. Ostatni model to model fizyczny.
Jest to opis parametrów mających na celu optymalizację działania hurtowni, takich jak np. indeksowanie, partycjonowanie. 

normalizacja
Normalizacja to proces organizowania danych w bazie danych. Zapewnia większą elastyczność bazy danych przez wyeliminowanie nadmiarowości i 
niespójnych zależności. Istnieje kilka reguł normalizacji bazy danych. Każda reguła jest nazywana „postacią normalną”.

denormalizacja
Denormalizacja to również metoda stosowana w bazach danych. Jest to technika łączenia danych w celu szybkiego wykonania zapytania. 
Dzięki zastosowaniu denormalizacji zmniejsza się liczba tabel, co jest przeciwne normalizacji.

Data mart - tematyczna hurtownia danych
Hurtownie tematyczne stanowią wydzielone i przetworzone podzbiory danych, przeznaczone do konkretnych rodzajów analiz. 
Przykładowe zastosowanie hurtowni tematycznych to OLAP. 

OLAP 
Struktura danych, która pozwala na szybką analizę danych. Przechowuje ona dane w sposób bardziej przypominający wielowymiarowe arkusze kalkulacyjne niż tradycyjną,
relacyjną bazę danych. Każda kostka składa się z wymiarów i miar, czyli analizowanych wartości. Operacje które można 
wykonać na kostce to np. zwijanie (agregacja), projekcja (zmniejszenie liczby wymiarów), sortowanie (tworzenie rankingów). 
